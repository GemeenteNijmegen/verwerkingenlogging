# Verwerkingenlogging
    
Dit project is een door de Gemeente Nijmegen uitgevoerde technische implementatie van de verwerkingenlogging standaard.

Vanuit de Gemeente Nijmegen willen wij dat (persoons)gegevens vanuit verschillende applicaties worden geregistreerd in één of meerdere register(s). Hiervoor is een API-standaard ontwikkeld door de VNG genaamd 'Verwerkingenlogging'. Meer informatie over deze standaard is te vinden op de website https://vng-realisatie.github.io/gemma-verwerkingenlogging/ van vng-realisatie. Het register geeft Gemeente Nijmegen de mogelijkheid om burgers inzicht te geven in verwerkte (persoons)gegevens. Vanuit de AVG is een gemeente verplicht om een inzage verzoek vanuit de burger te behandelen. Dit is grotendeels een handmatige proces, waarbij veel tijd verloren gaat in het opsporen van verschillende informatie uit verschillende applicaties. Een verwerkingen register waar de verschillende applicaties naar toe schrijven op het moment dat een (persoons)gegeven wordt verwerkt kan de efficientie van de zoektocht sterk vergroten. Als zowel een burger als een gemeente medewerker het verwerkingen register kan bevragen geeft dit de burger sneller inzicht in zijn of haar verwerkte gegevens en is het voor de gemeente medewerker efficiënter om alle benodigde informatie bij elkaar te zoeken.

Om een wildgroei aan verschillende oplossingen van het register te krijgen heeft de VNG een API-standaard beschreven die voorschijft hoe de communicatie met het register verloopt en welke informatie minimaal vereist is binnen het register.

Om een technische implemenentatie van het verwerkingenlog te realiseren is gebruik gemaakt van moderne cloud services van Amazon Web Services (AWS). In deze repository staat de infrastuctuur uitgewerkt in code, dit wordt ook wel Infrastucture as Code (IaC) genoemd. Met behulp van code worden de benodigde cloud services uitgerold op AWS. Een voorbeeld van zo'n services is de API gateway die de specificaties aanhoud zoals beschreven in de VNG API-Standaard. Een ander voorbeeld is de database (DynamoDB) die de basis vormt van het register. Dit is een efficiente database oplossing ontwikkelt door AWS die het mogelijk maakt om grote hoeveelheid data op te slaan en theoretisch oneindig te schalen.

Een technisch probleem die zich vaak voordoet bij het opslaan van een grote hoeveelheid data vanuit verschillende applicaties is dat op piekmomenten de database of een andere service de hoeveelheid data niet aan kan. Een voorbeeld van een piekmoment is het aanvragen van een bepaalde toeslag op de 1e dag van de maand. Dit is een piekmoment van verwerkingen in vergelijking met de rest van de maand. Door gebruik te maken van de cloud services van AWS loop je nooit tegen een limiet aan computerkracht aan en zal de dienst beschikbaar blijven. Dit is cruciaal als het gaat om het altijd volledige inzage van (persoons)gegevens geven aan burgers. Aan de andere kant wil je de aangesloten applicaties ook geen performance problemen geven doordat het register niet goed te bereiken is.
